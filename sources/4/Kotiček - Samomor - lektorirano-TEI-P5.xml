<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title/>
                <author>Meta Remec</author>
            </titleStmt>
            <editionStmt>
                <edition><date>2023-11-22</date></edition>
            </editionStmt>
            <publicationStmt>
                <p>unknown</p>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change><date>2023-12-13T12:57:22Z</date><name>Meta Remec</name></change>
            </listChange>
        </revisionDesc>
    </teiHeader>
    <text>
        <body>
            <p><hi rend="bold">Meta Remec</hi></p>
            <p><hi rend="bold">»Zakaj so tako nesrečni?« Slovenci in samomor v 60. letih 20.
                    stoletja</hi></p>
            <p><hi rend="italic">Slovenija se je kot najbolj razvita med jugoslovanskimi republikami
                    v šestdesetih letih prejšnjega stoletja ponašala z gospodarskim razvojem, nizko
                    brezposelnostjo in rastjo življenjskega standarda. Idilično podobo napredka in
                    blagostanja je kazila vse višja stopnja samomorilnosti, ki je ostajala visoko
                    nad jugoslovanskim povprečjem in ki je bila za nasprotnike režima dokaz, da je
                    novi ideologiji spodletelo ter da so ljudje nesrečni do te mere, da se umikajo v
                    smrt. </hi></p>
            <p>V šestdesetih letih se je problematika znašla v središču pozornosti. Statistični
                podatki so nakazovali, da je v slabem stoletju prišlo do izrazitega skoka v stopnji
                samomorilnosti z začetnih 3 samomorov na 100.000 v letu 1873 na 35–40 samomorov na
                100.000 prebivalcev v šestdesetih letih 20. stoletja, kar naj bi nakazovalo, da se
                je v dobrem stoletju v slovenski družbi zgodil popoln prelom, skrb pa je vzbujalo
                zlasti prepričanje, da je do drastičnega skoka v stopnji samomorilnosti prišlo po
                letu 1955. Analitiki so namreč upoštevali zgolj podatke o stopnji samomorilnosti med
                letoma 1931 in 1934, ko je ta znašala 19/100.000 prebivalcev, spregledali pa so
                dejstvo, da je stopnja samomorilnosti med letoma 1937 in 1939 v Dravski banovini že
                znašala 26 samomorov na 100.000 prebivalcev in da se je, po začasnem upadu med
                vojno, zgolj vrnila na raven, kjer je že bila pred izbruhom druge svetovne vojne.
                Občutek krize je še poglabljala primerjava med stopnjami samomorilnosti v Sloveniji
                in v drugih jugoslovanskih republikah, ki je dokazovala alarmantnost slovenske
                realnosti in spodbudila nujo po ukrepanju na različnih ravneh. </p>
            <p><hi rend="italic">Tabela 1: </hi>Stopnja samomorilnosti v Jugoslaviji v letih
                1955–1964</p>
            <table rend="rules">
                <row>
                    <cell rend="both">Jugoslavija</cell>
                    <cell rend="both">BiH</cell>
                    <cell rend="both">Črna gora </cell>
                    <cell rend="both">Hrvaška</cell>
                    <cell rend="both">Makedonija</cell>
                    <cell rend="both">Srbija</cell>
                    <cell rend="both">Vojvodina</cell>
                    <cell rend="both">Kosovo</cell>
                    <cell rend="both">Slovenija</cell>
                </row>
                <row>
                    <cell rend="both">14,6</cell>
                    <cell rend="both">8,9</cell>
                    <cell rend="both">17,1</cell>
                    <cell rend="both">16,8</cell>
                    <cell rend="both">4,4</cell>
                    <cell rend="both">11,8</cell>
                    <cell rend="both">25,2</cell>
                    <cell rend="both">4,2</cell>
                    <cell rend="both">30,2</cell>
                </row>
            </table>
            <p><hi style="font-size:10pt">Vir: SI AS 1931, 1416, Hašiš, 206.</hi></p>
            <p>Analitiki so še na začetku šestdesetih let sicer poudarjali, da ni nikakršne potrebe
                po dramatiziranju, saj naj bi statistični podatki pričali zgolj o razmerah, ki naj
                bi bile ostanek preteklih časov in posledica starega, zatohlega, s katolištvom
                prežetega predvojnega sveta, rešitev pa naj bi prinesel obračun z ostanki meščanske
                ideologije, ki so še bili prisotni v družbi. Pričakovanja stroke in oblasti, da bo
                uresničitev socialističnega sna že sama po sebi prinesla preobrat in upad števila
                samomorov, se niso uresničila. Namesto da bi se Slovenija približala stopnji
                samomorilnosti, ki je bila značilna za preostali del države, se je od nje le še bolj
                oddaljevala. Nelagodje so vzbujali zlasti podatki o visoki stopnji samomorilnosti
                med mladimi, višji tudi v primerjavi s podatki iz držav, ki so sicer prednjačile po
                številu samomorov, in sredi šestdesetih let je v strokovni javnosti prevladalo
                prepričanje, da je nujno aktivno ukrepati, vendar na način, ki ne bi vznemirjal
                javnosti. </p>
            <p><hi rend="italic">Tabela 2:</hi> Stopnja samomorilnosti po starostnih skupinah v letu
                1964 s podatki za moško in žensko populacijo</p>
            <table rend="rules">
                <row>
                    <cell rend="both"/>
                    <cell rend="center" cols="2">Slovenija</cell>
                    <cell rend="center" cols="2">Avstrija</cell>
                    <cell rend="center" cols="2">Češkoslovaška</cell>
                    <cell rend="center" cols="2">Finska</cell>
                    <cell rend="center" cols="2">Madžarska</cell>
                </row>
                <row>
                    <cell rend="both">Starost</cell>
                    <cell rend="both">M</cell>
                    <cell rend="both">Ž</cell>
                    <cell rend="both">M</cell>
                    <cell rend="both">Ž</cell>
                    <cell rend="both">M</cell>
                    <cell rend="both">Ž</cell>
                    <cell rend="both">M</cell>
                    <cell rend="both">Ž</cell>
                    <cell rend="both">M</cell>
                    <cell rend="both">Ž</cell>
                </row>
                <row>
                    <cell rend="both">10–14</cell>
                    <cell rend="both">5,3</cell>
                    <cell rend="both">-</cell>
                    <cell rend="both">2,4</cell>
                    <cell rend="both">1,7</cell>
                    <cell rend="both">2,4</cell>
                    <cell rend="both">0,5</cell>
                    <cell rend="both">2,1</cell>
                    <cell rend="both">-</cell>
                    <cell rend="both">5,0</cell>
                    <cell rend="both">12,7</cell>
                </row>
                <row>
                    <cell rend="both">15–19</cell>
                    <cell rend="both">20,4</cell>
                    <cell rend="both">14,5</cell>
                    <cell rend="both">16,9</cell>
                    <cell rend="both">6,5</cell>
                    <cell rend="both">17,3</cell>
                    <cell rend="both">7</cell>
                    <cell rend="both">8,3</cell>
                    <cell rend="both">2,3</cell>
                    <cell rend="both">21,1</cell>
                    <cell rend="both">15,4</cell>
                </row>
                <row>
                    <cell rend="both">20–24</cell>
                    <cell rend="both">40,4</cell>
                    <cell rend="both">12,6</cell>
                    <cell rend="both">27,2</cell>
                    <cell rend="both">8,0</cell>
                    <cell rend="both">29,8</cell>
                    <cell rend="both">9,3</cell>
                    <cell rend="both">23,2</cell>
                    <cell rend="both">4,9</cell>
                    <cell rend="both">40,9</cell>
                    <cell rend="both">12,3</cell>
                </row>
                <row>
                    <cell rend="both">25–29</cell>
                    <cell rend="both">46,5</cell>
                    <cell rend="both">7,9</cell>
                    <cell rend="both">26,8</cell>
                    <cell rend="both">13,3</cell>
                    <cell rend="both">30,7</cell>
                    <cell rend="both">8,6</cell>
                    <cell rend="both">21,1</cell>
                    <cell rend="both">9,0</cell>
                    <cell rend="both">35,2</cell>
                    <cell rend="both">14,7</cell>
                </row>
                <row>
                    <cell rend="both">30–34</cell>
                    <cell rend="both">44,6</cell>
                    <cell rend="both">13,2</cell>
                    <cell rend="both">32,5</cell>
                    <cell rend="both">10</cell>
                    <cell rend="both">35,5</cell>
                    <cell rend="both">10,7</cell>
                    <cell rend="both">42,0</cell>
                    <cell rend="both">7,4</cell>
                    <cell rend="both">44,3</cell>
                    <cell rend="both">13,5</cell>
                </row>
            </table>
            <p><hi style="font-size:10pt">Vir: SI AS 1931, 1416, Hašiš, 208.</hi>
            </p>
            <p>Poskusi, da bi problem obravnavali tiho in interno, niso uspeli. Prelomnica pa ni
                bila število samomorov, ampak javno predvajanje filma Maka Sajka <hi rend="italic"
                    >Samomorivci, pozor!</hi> leta 1967 v Beogradu. Film je osvetlil problem
                samomorov mladih v Sloveniji, zgodba pa je odjeknila tako v domačem kot v tujem in
                izseljenskem časopisju, ki je v naraščajoči stopnji samomorov med mladimi iskalo
                znake propada socialističnega sistema. </p>
            <p>Leta 1968 je škandal dobil še dodatno razsežnost: po samomorih Svita Brejca in
                nekaterih drugih otrok javnih osebnosti se je začelo javno ugibanje o obstoju
                samomorilskega kluba med študenti v Ljubljani, ki naj bi spodbujal mlade k samomoru.
                Pristojni na ministrstvu za notranje zadeve so se odločili zadevo poglobljeno
                raziskati in so začeli preiskavo z imenom <hi rend="italic">Hašiš</hi>, pri kateri
                je sodelovala tudi SDV. Osrednji del preiskave so bili samomori Aleša Kermaunerja
                (1946–1966), Borivoja Dedijerja (1945–1966) in Svita Brejca (1947–1968), ki naj bi
                bili povod za vse druge in so odpirali vprašanje, ali so ti samomori nesmiselna
                dejanja razvajencev ali racionalne odločitve in kot take kritika družbe. Zlasti Aleš
                Kermauner je postajal legenda med mlajšo generacijo in po mnenju policijskih
                preiskovalcev je obstajala realna nevarnost za nastanek mita o »slovenskem Palachu«,
                kar so želeli na vsak način preprečiti. V strahu pred vplivi Zahoda, javnim mnenjem
                in podtalnim družbenim vrenjem je oblast uporabljala različna sredstva nadzora nad
                vpletenimi do konca policijske preiskave leta 1969 in še dlje. </p>
            <p>Preiskava obstoja kluba samomorilcev ni potrdila. Z olajšanjem so ugotovili, da naj
                bi šlo za propadle in izolirane posameznike, ki jih je socialistična družba, očitno
                močna in notranje koherentna, že marginalizirala. Razlogi za obravnavane smrti so
                bili označeni kot zasebni: bili naj bi osamljena dejanja osamljenih mladih ljudi,
                brez občinstva ali višje resnice. Za režim je bilo vsekakor bolje, da so umirali
                zaradi občutka osebne poraženosti ali celo zdolgočasenosti kot iz upora ali želje po
                prevratu družbenega sistema. </p>
            <p><hi rend="bold">Slikovno gradivo</hi></p>
            <p><hi rend="bold">Slika 1:</hi> Članek <hi rend="italic">Klub samomorilcev – da ali
                    ne?</hi> sproži vihar ugibanj o obstoju kluba samomorilcev med mladimi v
                Ljubljani</p>
            <p>Fornezzi, Tone, »Klub samomorilcev – da ali ne?«, <hi rend="italic">Tedenska
                    tribuna</hi>, 19. 6. 1968, št. 25, 2. </p>
            <p><hi rend="bold">Slika 2:</hi> Grozilno pismo domnevnega kluba samomorilcev</p>
            <p>SI AS 1931, 1416, Hašiš, 110–111.</p>
            <p><hi rend="bold">Slika 3:</hi> Aleš Kermauner, <hi rend="italic">Ste
                nesrečni?</hi></p>
            <p><hi rend="italic">Kermauner Aleš: Aleš Kermauner. Ljubljana: Kulturna komisija pri
                    univerzitetnem odboru zveze študentov Jugoslavije, 1966.</hi></p>
            <p><hi rend="italic">AS 1931, t. e. 1417, Aleš Kermauner.</hi></p>
        </body>
    </text>
</TEI>
