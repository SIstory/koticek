<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Raziskovalni kotiček Inštituta za novejšo zgodovino</title>
                <respStmt>
                    <resp>Urednika</resp>
                    <name>Žarko Lazarević</name>
                    <name>Maja Lukanc</name>
                </respStmt>
                <respStmt>
                    <resp>Avtorja razstav</resp>
                    <name>Ivan Smiljanić</name>
                    <name>dr. Tjaša Konovšek</name>
                    <name>dr. Marta Rendla</name>
                    <name>dr. Janja Sedlaček</name>
                    <name>dr. Meta Remec</name>
                    <name>dr. Jurij Hadalin</name>
                </respStmt>
            </titleStmt>
            <editionStmt>
                <edition>Edition 1.0</edition>
            </editionStmt>
            <publicationStmt>
                <publisher>Inštitut za novejšo zgodovino</publisher>
                <pubPlace>Ljubljana</pubPlace>
                <date when="2022">2022 - </date>
                <availability>
                    <licence>http://creativecommons.org/licenses/by-nc-nd/4.0/</licence>
                    <p style="text-align:justify;">To delo je ponujeno pod <ref
                            target="http://creativecommons.org/licenses/by-nc-nd/4.0/">Creative
                            Commons Priznanje avtorstva-Nekomercialno-Brez predelav 4.0 Mednarodna
                            licenco</ref>
                    </p>
                </availability>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
    </teiHeader>
    <text>
        <front>
            <titlePage>
                <docTitle>
                    <titlePart>Raziskovalni kotiček Inštituta za novejšo zgodovino</titlePart>
                </docTitle>
                <figure>
                    <graphic url="naslovna1.jpg"/>
                </figure>
            </titlePage>
            <divGen type="cip" xml:id="cip">
                <head>Kolofon</head>
            </divGen>
            <divGen type="search" xml:id="search">
                <head>Iskalnik</head>
            </divGen>
        </front>
        <body>
            <div type="part" xml:id="exhibition01">
                <head>Spomenik žrtvam, ustreljenim na<lb/> Suhem bajerju</head>
                <space/>
                <docAuthor>Ivan Smiljanić</docAuthor>
                <space/>
                <p style="text-align:justify"><hi rend="bold">Na severozahodnem pobočju
                        ljubljanskega Golovca se nahaja globel, znana kot Suhi bajer. Med prvo
                        svetovno vojno je bil bajer prizorišče usmrtitev domnevnih državnih
                        sovražnikov Avstro-Ogrske. V Kraljevini Srbov, Hrvatov in Slovencev so
                        žrtve, čeprav so v glavnem ostale neidentificirane, postale junaki, ki so
                        padli za osvoboditev in nastanek nove države, zato so jih slavili s
                        komemoracijami in odkritjem spomenika, ki stoji še danes.</hi></p>
                <p style="text-align:justify">Suhi bajer na Golovcu je bil med letoma 1915 in 1917
                    kraj usmrtitve najmanj 23 posameznikov, ki so jih avstrijske oblasti pred naglim
                    sodiščem obsodile na smrt zaradi nepremišljenih besed, izrečenih proti Avstriji
                    ali v podporo njenim sovražnicam, in zaradi drugih protidržavnih dejanj, kot je
                    dezerterstvo.<lb/></p>
                <p rend="bluebox" style="text-align:justify">Morda najbolj znana žrtev, ustreljena
                    na bajerju, je bil gostilničar Ivan Brence z Dovjega, ki je bil obsojen zaradi
                    pripombe o norosti cesarja Franca Jožefa, ko so mu prišli zaplenit živino. V
                    spominu je ostal zaradi odločnega vztrajanja pri svojih besedah, ki so ga stale
                    življenja. Brencetovo neomajnost simbolizira njegova izjava: »Kar sem rekel, sem
                    rekel!« </p>
                <p style="text-align:justify"><lb/>Po koncu prve svetovne vojne so žrtve Suhega
                    bajerja v kontekstu Kraljevine Srbov, Hrvatov in Slovencev postale mučeniki
                    avstrijske tiranije nad lastnim ljudstvom in junaki, ki so padli za osvoboditev
                    južnoslovanskih narodov. </p>
                <figure rend="imageviewer" xml:id="figure-1" n="1">
                    <head><hi rend="bold">Slika 1</hi>: Usmrtitev na Suhem bajerju. Vir: Wikimedia
                        Commons</head>
                    <graphic url="01-figure-1.jpg"/>
                    <graphic url="01-figure-1-normal.jpg"/>
                </figure>
                <p rend="bluebox" style="text-align:justify">Suhi bajer je Slovence tudi razdvajal.
                    Pogosto so ga omenjali v dnevnopolitičnih razpravah skozi dvajseta leta 20.
                    stoletja, saj je na pripadnike Slovenske ljudske stranke pogosto letel očitek,
                    da so avstrijskemu režimu zvesto pomagali pri naznanjanju politično sumljivih
                    oseb, ki so končale v zaporu ali pred strelskim vodom. </p>
                <p style="text-align:justify">S pomočjo pričevalcev in sorodnikov je ljubljanska
                    občina skušala identificirati žrtve, vendar je bila uspešna le pri slabi
                    polovici primerov. Med letoma 1919 in 1922 so iz bajerja izkopali posmrtne
                    ostanke treh žrtev, ki so jih slavnostno prenesli na domača pokopališča. Leta
                    1924 je urejanje bajerja prevzel rajonski odbor nacionalistične organizacije
                    Orjuna, zlasti njegov predsednik Karel Kalin, ki je čistil grobove in
                    organiziral komemoracije ob 1. novembru. </p>
                <figure rend="imageviewer" xml:id="figure-2" n="2">
                    <head>Slika 2: Grobovi na Suhem bajerju. Vir: Jutro, 16. 1. 1927.</head>
                    <graphic url="01-figure-2.jpg"/>
                    <graphic url="01-figure-2-normal.jpg"/>
                </figure>
                <figure rend="imageviewer" xml:id="figure-3" n="3">
                    <head>Slika 3: Odkritje spomenika. Vir: Tedenske slike, 30. 5. 1935.</head>
                    <graphic url="01-figure-3.jpg"/>
                    <graphic url="01-figure-3-normal.jpg"/>
                </figure>
                <p style="text-align:justify">Leta 1927 je bil ustanovljen odbor za postavitev
                    spomenika na Suhem bajerju, ki ga je vodil Kalin. Zbiranje prispevkov je trajalo
                    več let in spomenik je bil svečano odkrit 25. novembra 1934. V obeležje v obliki
                    zidanega kamnitega kvadra je bila vstavljena osemkotna spominska plošča z
                    napisom v slavo ustreljenim žrtvam ter reliefom avstrijskega orla z mečem v
                    krempljih, ki visi nad ljubljanskim gradom in lipovo vejico. Pod ploščo je bil
                    tik pred odkritjem dodan še napis »Čuvali bomo Jugoslavijo«, ki se je nanašal na
                    domnevne zadnje besede kralja Aleksandra, ubitega nekaj tednov pred
                    odkritjem.</p>
                <p style="text-align:justify">Preostale grobove so s Suhega bajerja novembra 1939
                    izkopali člani komisije beograjskega pravosodnega ministrstva in jih prenesli v
                    novo kostnico na Žalah. </p>
                <p style="text-align:justify">Po drugi svetovni vojni je spomin na žrtve Suhega
                    bajerja ugasnil. Danes spomenik še stoji, vendar je težko dostopen, zanemarjen
                    in se ruši.</p>
                <figure rend="imageviewer2" xml:id="figure-4" n="4">
                    <head>Slika 4: Spomenik danes. Foto: Ivan Smiljanić</head>
                    <graphic url="01-figure-4.jpg"/>
                    <graphic url="01-figure-4-normal.jpg"/>
                </figure>
                <figure rend="imageviewer2" xml:id="figure-5" n="5">
                    <head>Slika 5: Plošča na spomeniku. Foto: Ivan Smiljanić</head>
                    <graphic url="01-figure-5.jpg"/>
                    <graphic url="01-figure-5-normal.jpg"/>
                </figure>
                <milestone unit="section" n="***"/>
                <figure rend="imageviewer4" xml:id="Plakat-01">
                    <graphic url="01-plakat.jpg"/>
                    <graphic url="01-plakat-normal.jpg"/>
                </figure>
            </div>
            <div type="part" xml:id="exhibition02">
                <head>“Politični referendum” v Socialistični republiki Sloveniji leta 1989</head>
                <space/>
                <docAuthor>Tjaša Konovšek</docAuthor>
                <space/>
                <p style="text-align:justify;">Leta 1989 je v Socialistični republiki Sloveniji
                    zakrožila ideja o referendumu kot sredstvu za legitimacijo politike slovenskega
                    republiškega vodstva v odnosu do federacije. Referendum, ki je bil v času
                    socializma ustavno dovoljen, čeprav niso bili postopki za njegovo izvedbo do
                    leta 1989 nikdar natančno določeni, je v kratkem času pridobil težo tako s
                    političnega kot s pravnega vidika, kot sredstvo za izražanje neposredne želje
                    volivcev pa je načeloma užival tudi visoko podporo javnosti.</p>
                <p style="text-align:justify;">V politično zaostrenih razmerah, ko sta leta 1989
                    Socialistična republika Srbija in Socialistična republika Slovenija z amandmaji
                    spremenili svoji ustavi, tako da se nista več skladali z ustavo federacije, so
                    politična vodstva republik iskala argumente, s katerimi bi utemeljila svoje
                    ravnanje. Slovensko politično vodstvo se je med drugim večkrat zanašalo na
                    slovensko javnost. Kot ena izmed možnosti je tega leta v ospredje stopila
                    uporaba referenduma kot neposrednega načina odločanja. Njegov morebiten
                    pozitiven rezultat bi bil jasen signal slovenskemu političnemu vodstvu, hkrati
                    pa bi utrdil slovenske politične zahteve v mednarodnem prostoru.</p>
                <figure rend="imageviewer1" xml:id="figure-6" n="6">
                    <graphic url="02-figure-1.jpg"/>
                    <graphic url="02-figure-1-normal.jpg"/>
                    <head>Slika 1: Izsek iz amandmaja LXXXVIII. Skupaj z amandmajem LXXI sta
                        natančneje določala</head>
                    <head> postopke za spremembo ustave, vključno z uporabo referenduma. Uradni list
                        32/1989 (2. oktober 1989).</head>
                </figure>
                <p style="text-align:justify;">Glede izvedbe referenduma je tako v strokovnih kot v
                    političnih krogih vladala skepsa. Avtorji strokovnih razprav o “političnem
                    referendumu”, kakor so ga imenovali, so opozarjali na možnost izigravanja
                    referenduma: njegov rezultat je bil za državo v vsakem primeru zavezujoč, in to
                    ne glede na to, ali bi bila želja volivcev politično ugodna ali ne, zaradi česar
                    je do njegove izvedbe vladalo odklonilno vzdušje. Prav tako ni bilo jasno, ali
                    naj se referendum izvede zgolj v posameznih republikah ali celotni federaciji
                    ter kako naj se rezultat referenduma prevede na raven federacije. Ta določila bi
                    lahko bistveno vplivala na interpretacijo referendumskih rezultatov.</p>
                <figure rend="imageviewer" xml:id="figure-7" n="7">
                    <graphic url="02-figure-2.jpg"/>
                    <graphic url="02-figure-2-normal.jpg"/>
                    <head>Slika 2: Milan Balažič (ur.), Politični referendumi – sredstvo</head>
                    <head>manipulacije ali demokracije? Ljubljana: Komunist, 1989.</head>
                </figure>
                <p style="text-align:justify;">Marca 1989 se je slovensko politično vodstvo v okviru
                    Republiške konference Socialistične zveze delovnega ljudstva (RK SZDL) z anketo
                    odločilo preveriti razpoloženje javnosti do izvedbe referenduma, s katerim bi
                    bilo možno ugotoviti stališče ljudi do položaja Slovenije v federaciji in njihov
                    odnos do aktualne republiške politike. Pilotno raziskavo je RK naročila pri
                    oddelku razvojnega trženja časnika Delo.</p>
                <p style="text-align:justify;">Odgovori, ki so jih v telefonskih pogovorih podali
                    anketiranci, so izražali visoko stopnjo podpore slovenskemu političnemu vodstvu.
                    Rezultati so kazali, da javnost zaupa procesoma demokratizacije in politične
                    pluralizacije, ki sta se nakazovala – čeprav nikakor ni bilo jasno, kakšne bodo
                    njune posledice. Na vprašanje, ali bi na referendumu, ki bi se potencialno
                    izvedel vzporedno z aprilskimi volitvami za slovenskega člana federalnega
                    predsedstva, anketiranci podprli ali zavrnili politično usmeritev Slovenije, je
                    kar 92 % vprašanih izrazilo podporo aktualni politični usmeritvi, ki bi jo bili
                    pripravljeni potrditi tudi na referendumu. Anketiranci so se strinjali, da se
                    slovensko politično vodstvo dovolj zavzema za mir in sožitje znotraj
                    Jugoslavije, da ustrezno brani zahteve po avtonomiji republik v odnosu do
                    federacije in uspešno zagovarja slovenske interese, podprli bi tudi svobodo
                    političnega združevanja.</p>
                <figure rend="imageviewer2" xml:id="figure-8" n="8">
                    <graphic url="02-figure-3.jpg"/>
                    <graphic url="02-figure-3-normal.jpg"/>
                </figure>
                <figure rend="imageviewer3" xml:id="figure-9" n="9">
                    <graphic url="02-figure-4.jpg"/>
                    <graphic url="02-figure-4-normal.jpg"/>
                </figure>
                <figure rend="imageviewer3" xml:id="figure-10" n="10">
                    <graphic url="02-figure-5.jpg"/>
                    <graphic url="02-figure-5-normal.jpg"/>
                    <head>Slike 3, 4, 5: SI AS 1944, t. e. 232, p. e. 232/3839. »Stališča in
                        mnenja</head>
                    <head> respondentovo usmeritvah slovenskega političnega vodstva, marec
                        1989«.</head>
                </figure>
                <p style="text-align:justify;">V času socializma referendum dejansko ni bil izveden,
                    prav tako ni postal neposredna podlaga za kasnejše predloge ali izvedbo
                    plebiscita decembra 1990. Iz gradiva ni razvidno, ali je bilo referendumsko
                    vprašanje, glede katerega bi se potencialno izrekli volivci aprila 1989, sploh
                    natančno definirano. Objavljene razprave in izvedena anketa pa vendarle pričajo,
                    da je bil referendum kot tak deležen resnega razmisleka s strani slovenskega
                    političnega vodstva in visoke podpore s strani javnosti.</p>
                <milestone unit="section" n="***"/>
                <figure rend="imageviewer4" xml:id="Plakat-02">
                    <graphic url="02-plakat.jpg"/>
                    <graphic url="02-plakat-normal.jpg"/>
                </figure>
            </div>
            <div type="part" xml:id="exhibition03">
                <head>Industrializacija, urbanizacija in onesnaženost okolja v socialistični
                    Sloveniji</head>
                <space/>
                <docAuthor>dr. Marta Rendla</docAuthor>
                <docAuthor>dr. Janja Sedlaček</docAuthor>
                <space/>
                <p style="text-align:justify;">V Sloveniji se je v času socializma odvijala
                    pospešena industrializacija. Industrijska proizvodnja se je v obdobju 1939−1972
                    podeseterila, stopnja gospodarske rasti Slovenije v letih 1953−1972 je bila med
                    najvišjimi na svetu. V industriji je imela (kljub različnim poudarkom v
                    različnih obdobjih) vse do razpada države pomembno mesto težka industrija s
                    škodljivimi učinki na okolje. Sprva se je industrializacija krepila zlasti v
                    tako imenovanem industrijskem polmesecu, kjer so bili ob glavnih železniških
                    progah že razmeščeni predvojni industrijski centri. Kasneje se je prostorsko
                    razpršila. Pospešeno in razpršeno industrializacijo je spremljala prav takšna
                    urbanizacija. Intenziven razvoj je doživljala zlasti v 60. in 70. letih. Zaradi
                    kasnejše suburbanizacije je na začetku 90. let Slovenijo z 51,5-odstotno
                    urbaniziranostjo še vedno označevala hipo-urbaniziranost. Razpršenost
                    industrializacije in urbanizacije je imela v luči onesnaževanja tako negativne
                    kot pozitivne učinke – onesnaževanje je seglo v vse predele Slovenije, hkrati pa
                    so bili njegovi učinki razpršeni in ne koncentrirani le v določenih
                    industrijskih centrih. </p>
                <p style="text-align:justify;">Proizvodnja okoljsko škodljivih surovin in
                    reprodukcijskega materiala je v desetletjih po drugi svetovni vojni hitro
                    naraščala. </p>
                <table rend="rules">
                    <head>Tabela: Proizvodnja škodljivih surovin in reprodukcijskega materiala v
                        tonah (t) </head>
                    <row>
                        <cell rend="left"/>
                        <cell rend="left">1937</cell>
                        <cell rend="left">1974</cell>
                    </row>
                    <row>
                        <cell rend="left">glinica</cell>
                        <cell rend="left">3.500</cell>
                        <cell rend="left">124.000</cell>
                    </row>
                    <row>
                        <cell rend="left">rafiniran svinec</cell>
                        <cell rend="left">8.766.000</cell>
                        <cell rend="left">26.335.000</cell>
                    </row>
                    <row>
                        <cell rend="left">živo srebro</cell>
                        <cell rend="left">326.000</cell>
                        <cell rend="left">546.000</cell>
                    </row>
                    <row>
                        <cell rend="left">žveplena kislina</cell>
                        <cell rend="left">7.680.000</cell>
                        <cell rend="left">93.200.000</cell>
                    </row>
                    <row>
                        <cell rend="left">umetna gnojila</cell>
                        <cell rend="left">26.813.000</cell>
                        <cell rend="left">48.379.000</cell>
                    </row>
                    <row>
                        <cell rend="left">azbestno-cementni izdelki</cell>
                        <cell rend="left">7.600</cell>
                        <cell rend="left">223.000</cell>
                    </row>
                </table>
                <p style="text-align:justify;">Intenzivnost industrializacije in urbanizacije se je
                    začela kmalu odražati na okolju. V 60. letih so v prehrani ljudi iz okolice
                    topilnic svinca in cinka v Celju in Mežici izmerili 50-krat povečane količine
                    svinca, v zemlji in zelenjavi pa tudi nenormalne količine žvepla. Pri Kidričevem
                    in v Idriji so leta 1970 izmerili do 15 mg živega srebra v kilogramu travniških
                    rastlin, pri Kidričevem je bil poleg tega v prsti tudi fluor. </p>
                <p style="text-align:justify;">Zaskrbljujoče je bilo tudi onesnaženje voda.
                    Slovenske reke so bile sredi 70. let tako onesnažene, kot da bi ob njih bivalo
                    7-8 milijonov ljudi (populacijski ekvivalent ali PE). Razmerje med populacijskim
                    in industrijskim onesnaževanjem je bilo 1:4. Ponekod je bilo problematično tudi
                    onesnaženje podtalnice in kraških izvirov. Kakovost voda se je najbolj
                    poslabšala v letih 1960−1975. Sredi 80. let je bilo v uporabi 121
                    mehansko-bioloških čistilnih naprav, a te so očistile le 15 % vseh odpadnih
                    voda. Največje breme onesnaževanja je predstavljala industrija v večjih
                    industrijskih centrih (Ljubljana, Maribor, črni revirji, Celje, Ravne, Jesenice
                    ipd.), največji onesnaževalci so bili papirna in prehrambna industrija,
                    proizvodnja hišnih aparatov, usnjarska industrija, prašičje farme in separacije
                    premoga. Več kot tretjina onesnaženja slovenskih rek pa je po ocenah
                    strokovnjakov prihajala iz tujine.</p>
                <figure rend="imageviewer2" xml:id="figure-11" n="11">
                    <graphic url="03-figure-3.jpg"/>
                    <graphic url="03-figure-3-normal.jpg"/>
                    <head>Slika 1: Reka Soča pri Tovarni Salonita Anhovo, 1987. Foto: Marjan Miro
                        Dobovšek, hrani: Muzej novejše in sodobne zgodovine Slovenije. </head>
                </figure>
                <p style="text-align:justify;">Zelo pereč problem je predstavljala onesnaženost
                    zraka. Že v 60. letih so tedaj še nesistematične meritve pokazale, da slovenska
                    mesta sodijo med kraje z najbolj onesnaženim zrakom. Najvišja dnevna
                    koncentracija imisije SO<hi rend="subscript">2</hi> je bila v Ljubljani
                    izmerjena januarja 1967. Z 2,4 mg SO<hi rend="subscript">2</hi>/m<hi
                        rend="superscript">3</hi> zraka je povprečna 24-urna koncentracija SO<hi
                        rend="subscript">2</hi> za Jugoslavijo dopustno mejo presegla 16-krat. V
                    letu 1975 se je v III. in IV. območje onesnaženosti zraka na 4-stopenjski
                    lestvici uvrščalo 28 slovenskih naselij, leta 1987 pa že 44. V njih je živela
                    četrtina prebivalcev Slovenije. Največji vir škodljivih snovi v zraku so bile
                    termoelektrarne na premog − Termoelektrarna Šoštanj, Termoelektrarna Trbovlje in
                    Termoelektrarna-Toplarna Ljubljana. Njihove emisije SO<hi rend="subscript"
                        >2</hi> so v 80. letih znašale približno 2/3 skupne emisije SO<hi
                        rend="subscript">2</hi> v Sloveniji. Na začetku 90. let so 78 % emisij
                    prispevali termoenergetski objekti, 12 % industrija, 1,5 % promet in 8,5 %
                    ogrevanje stanovanj in drugih objektov. Slovenija je leta 1975 dobila Zakon o
                    varstvu zraka z normativi za emisijo in za dovoljene mejne emisije škodljivih
                    snovi. Na osnovi slednjega se je v letih 1976−1977 začelo vzpostavljati osnovno
                    mrežo postaj za merjenje onesnaženosti zraka in pripravljati sanacijske programe
                    za največje industrijske onesnaževalce. </p>
                <figure rend="imageviewer3" xml:id="figure-12" n="12">
                    <graphic url="03-figure-2.jpg"/>
                    <graphic url="03-figure-2-normal.jpg"/>
                    <head>Slika 2: Gradnja dimnika Trbovlje, Trbovlje, 1975. Foto: Svetozar Busić,
                        hrani: Muzej novejše in sodobne zgodovine Slovenije. </head>
                </figure>
                <p style="text-align:justify;">V 80. letih so bile poleg Ljubljane, Maribora, Celja
                    najbolj degradirane regije metalurško usmerjena Mežiška dolina (z rudnikom
                    svinca in cinka v Črni, Žerjavu in Mežici), obrobje Šaleške doline (Zavodnje nad
                    Šoštanjem), Celjska in Ljubljanska kotlina, Zasavje (Trbovlje, Hrastnik,
                    Zagorje) in Trata v industrijskem delu Škofje Loke. </p>
                <figure rend="imageviewer3" xml:id="figure-13" n="13">
                    <graphic url="03-figure-1.jpg"/>
                    <graphic url="03-figure-1-normal.jpg"/>
                    <head>Slika 3: Onesnaženost v dolini TET, 70. leta. Foto: Svetozar Busić, hrani:
                        Muzej novejše in sodobne zgodovine Slovenije.</head>
                </figure>
                <table rend="rules">
                    <head>Povprečne izmerjene emisije SO<hi rend="subscript">2</hi> v 80.
                        letih</head>
                    <row>
                        <cell rend="left">mesto</cell>
                        <cell rend="left">SO<hi rend="subscript">2</hi> mikrog/m<hi
                                rend="superscript">3</hi></cell>
                    </row>
                    <row>
                        <cell rend="left"> Ljubljana</cell>
                        <cell rend="left">120</cell>
                    </row>
                    <row>
                        <cell rend="left">Chichago</cell>
                        <cell rend="left">23</cell>
                    </row>
                    <row>
                        <cell rend="left">Varšava</cell>
                        <cell rend="left">36</cell>
                    </row>
                    <row>
                        <cell rend="left">Dunaj</cell>
                        <cell rend="left">39</cell>
                    </row>
                    <row>
                        <cell rend="left">Gradec</cell>
                        <cell rend="left">40</cell>
                    </row>
                    <row>
                        <cell rend="left"> Glasgow</cell>
                        <cell rend="left">47</cell>
                    </row>
                    <row>
                        <cell rend="left">Frankfurt</cell>
                        <cell rend="left">50</cell>
                    </row>
                    <row>
                        <cell rend="left">London</cell>
                        <cell rend="left">55</cell>
                    </row>
                    <row>
                        <cell rend="left">Zagreb</cell>
                        <cell rend="left">80</cell>
                    </row>
                    <row>
                        <cell rend="left">Milano</cell>
                        <cell rend="left">180</cell>
                    </row>
                </table>
                <table rend="rules">
                    <head>Proizvodnja emisij SO<hi rend="subscript">2</hi> v kg/prebivalca na
                        začetku 90. let </head>
                    <row>
                        <cell rend="left">država</cell>
                        <cell rend="left">proizvodnja emisij SO<hi rend="subscript">2 </hi>v
                            kg/prebivalca</cell>
                    </row>
                    <row>
                        <cell rend="left">Slovenija</cell>
                        <cell rend="left">98</cell>
                    </row>
                    <row>
                        <cell rend="left">Velika Britanija</cell>
                        <cell rend="left">84</cell>
                    </row>
                    <row>
                        <cell rend="left">Nemčija</cell>
                        <cell rend="left">52</cell>
                    </row>
                    <row>
                        <cell rend="left">Avstrija</cell>
                        <cell rend="left">47</cell>
                    </row>
                    <row>
                        <cell rend="left">Švica</cell>
                        <cell rend="left">20</cell>
                    </row>
                </table>
                <milestone unit="section" n="***"/>
                <figure rend="imageviewer4" xml:id="Plakat-03">
                    <graphic url="03-plakat.jpg"/>
                    <graphic url="03-plakat-normal.jpg"/>
                </figure>
            </div>
            <div type="part" xml:id="exhibition04">
                <head>»Zakaj so tako nesrečni?« Slovenci in samomor v 60. letih 20. stoletja</head>
                <space/>
                <docAuthor>Meta Remec</docAuthor>
                <space/>
                <p style="text-align:justify;"><hi rend="italic">Slovenija se je kot najbolj razvita
                        med jugoslovanskimi republikami v šestdesetih letih prejšnjega stoletja
                        ponašala z gospodarskim razvojem, nizko brezposelnostjo in rastjo
                        življenjskega standarda. Idilično podobo napredka in blagostanja je kazila
                        vse višja stopnja samomorilnosti, ki je ostajala visoko nad jugoslovanskim
                        povprečjem in ki je bila za nasprotnike režima dokaz, da je novi ideologiji
                        spodletelo ter da so ljudje nesrečni do te mere, da se umikajo v smrt.
                    </hi></p>
                <p style="text-align:justify;">V šestdesetih letih se je problematika znašla v
                    središču pozornosti. Statistični podatki so nakazovali, da je v slabem stoletju
                    prišlo do izrazitega skoka v stopnji samomorilnosti z začetnih 3 samomorov na
                    100.000 v letu 1873 na 35–40 samomorov na 100.000 prebivalcev v šestdesetih
                    letih 20. stoletja, kar naj bi nakazovalo, da se je v dobrem stoletju v
                    slovenski družbi zgodil popoln prelom, skrb pa je vzbujalo zlasti prepričanje,
                    da je do drastičnega skoka v stopnji samomorilnosti prišlo po letu 1955.
                    Analitiki so namreč upoštevali zgolj podatke o stopnji samomorilnosti med letoma
                    1931 in 1934, ko je ta znašala 19/100.000 prebivalcev, spregledali pa so
                    dejstvo, da je stopnja samomorilnosti med letoma 1937 in 1939 v Dravski banovini
                    že znašala 26 samomorov na 100.000 prebivalcev in da se je, po začasnem upadu
                    med vojno, zgolj vrnila na raven, kjer je že bila pred izbruhom druge svetovne
                    vojne. Občutek krize je še poglabljala primerjava med stopnjami samomorilnosti v
                    Sloveniji in v drugih jugoslovanskih republikah, ki je dokazovala alarmantnost
                    slovenske realnosti in spodbudila nujo po ukrepanju na različnih ravneh. </p>
                <table rend="rules">
                    <head><hi rend="italic">Tabela 1: </hi>Stopnja samomorilnosti v Jugoslaviji v
                        letih 1955–1964</head>
                    <row>
                        <cell rend="both">Jugoslavija</cell>
                        <cell rend="both">BiH</cell>
                        <cell rend="both">Črna gora </cell>
                        <cell rend="both">Hrvaška</cell>
                        <cell rend="both">Makedonija</cell>
                        <cell rend="both">Srbija</cell>
                        <cell rend="both">Vojvodina</cell>
                        <cell rend="both">Kosovo</cell>
                        <cell rend="both">Slovenija</cell>
                    </row>
                    <row>
                        <cell rend="both">14,6</cell>
                        <cell rend="both">8,9</cell>
                        <cell rend="both">17,1</cell>
                        <cell rend="both">16,8</cell>
                        <cell rend="both">4,4</cell>
                        <cell rend="both">11,8</cell>
                        <cell rend="both">25,2</cell>
                        <cell rend="both">4,2</cell>
                        <cell rend="both">30,2</cell>
                    </row>
                    <note n=""><hi style="font-size:10pt">Vir: SI AS 1931, 1416, Hašiš,
                        206.</hi></note>
                </table>
                <lb/>
                <p style="text-align:justify;">Analitiki so še na začetku šestdesetih let sicer
                    poudarjali, da ni nikakršne potrebe po dramatiziranju, saj naj bi statistični
                    podatki pričali zgolj o razmerah, ki naj bi bile ostanek preteklih časov in
                    posledica starega, zatohlega, s katolištvom prežetega predvojnega sveta, rešitev
                    pa naj bi prinesel obračun z ostanki meščanske ideologije, ki so še bili
                    prisotni v družbi. Pričakovanja stroke in oblasti, da bo uresničitev
                    socialističnega sna že sama po sebi prinesla preobrat in upad števila samomorov,
                    se niso uresničila. Namesto da bi se Slovenija približala stopnji
                    samomorilnosti, ki je bila značilna za preostali del države, se je od nje le še
                    bolj oddaljevala. Nelagodje so vzbujali zlasti podatki o visoki stopnji
                    samomorilnosti med mladimi, višji tudi v primerjavi s podatki iz držav, ki so
                    sicer prednjačile po številu samomorov, in sredi šestdesetih let je v strokovni
                    javnosti prevladalo prepričanje, da je nujno aktivno ukrepati, vendar na način,
                    ki ne bi vznemirjal javnosti. </p>
                <figure rend="imageviewer2" xml:id="figure-14" n="14">
                    <graphic url="04-figure-1.jpg"/>
                    <graphic url="04-figure-1-normal.jpg"/>
                    <head>Slika 1: Članek <hi rend="italic">Klub samomorilcev – da ali ne?</hi>
                        sproži vihar ugibanj o obstoju kluba samomorilcev med mladimi v Ljubljani </head>
                    <head>Fornezzi, Tone, »Klub samomorilcev – da ali ne?«, <hi rend="italic"
                            >Tedenska tribuna</hi>, 19. 6. 1968, št. 25, 2. </head>
                </figure>
                <table rend="rules">
                    <head><hi rend="italic">Tabela 2:</hi> Stopnja samomorilnosti po starostnih
                        skupinah v letu 1964 s podatki za moško in žensko populacijo</head>
                    <row>
                        <cell rend="both"/>
                        <cell rend="center" cols="2">Slovenija</cell>
                        <cell rend="center" cols="2">Avstrija</cell>
                        <cell rend="center" cols="2">Češkoslovaška</cell>
                        <cell rend="center" cols="2">Finska</cell>
                        <cell rend="center" cols="2">Madžarska</cell>
                    </row>
                    <row>
                        <cell rend="both">Starost</cell>
                        <cell rend="both">M</cell>
                        <cell rend="both">Ž</cell>
                        <cell rend="both">M</cell>
                        <cell rend="both">Ž</cell>
                        <cell rend="both">M</cell>
                        <cell rend="both">Ž</cell>
                        <cell rend="both">M</cell>
                        <cell rend="both">Ž</cell>
                        <cell rend="both">M</cell>
                        <cell rend="both">Ž</cell>
                    </row>
                    <row>
                        <cell rend="both">10–14</cell>
                        <cell rend="both">5,3</cell>
                        <cell rend="both">-</cell>
                        <cell rend="both">2,4</cell>
                        <cell rend="both">1,7</cell>
                        <cell rend="both">2,4</cell>
                        <cell rend="both">0,5</cell>
                        <cell rend="both">2,1</cell>
                        <cell rend="both">-</cell>
                        <cell rend="both">5,0</cell>
                        <cell rend="both">12,7</cell>
                    </row>
                    <row>
                        <cell rend="both">15–19</cell>
                        <cell rend="both">20,4</cell>
                        <cell rend="both">14,5</cell>
                        <cell rend="both">16,9</cell>
                        <cell rend="both">6,5</cell>
                        <cell rend="both">17,3</cell>
                        <cell rend="both">7</cell>
                        <cell rend="both">8,3</cell>
                        <cell rend="both">2,3</cell>
                        <cell rend="both">21,1</cell>
                        <cell rend="both">15,4</cell>
                    </row>
                    <row>
                        <cell rend="both">20–24</cell>
                        <cell rend="both">40,4</cell>
                        <cell rend="both">12,6</cell>
                        <cell rend="both">27,2</cell>
                        <cell rend="both">8,0</cell>
                        <cell rend="both">29,8</cell>
                        <cell rend="both">9,3</cell>
                        <cell rend="both">23,2</cell>
                        <cell rend="both">4,9</cell>
                        <cell rend="both">40,9</cell>
                        <cell rend="both">12,3</cell>
                    </row>
                    <row>
                        <cell rend="both">25–29</cell>
                        <cell rend="both">46,5</cell>
                        <cell rend="both">7,9</cell>
                        <cell rend="both">26,8</cell>
                        <cell rend="both">13,3</cell>
                        <cell rend="both">30,7</cell>
                        <cell rend="both">8,6</cell>
                        <cell rend="both">21,1</cell>
                        <cell rend="both">9,0</cell>
                        <cell rend="both">35,2</cell>
                        <cell rend="both">14,7</cell>
                    </row>
                    <row>
                        <cell rend="both">30–34</cell>
                        <cell rend="both">44,6</cell>
                        <cell rend="both">13,2</cell>
                        <cell rend="both">32,5</cell>
                        <cell rend="both">10</cell>
                        <cell rend="both">35,5</cell>
                        <cell rend="both">10,7</cell>
                        <cell rend="both">42,0</cell>
                        <cell rend="both">7,4</cell>
                        <cell rend="both">44,3</cell>
                        <cell rend="both">13,5</cell>
                    </row>
                    <note n=""><hi style="font-size:10pt">Vir: SI AS 1931, 1416, Hašiš, 208.</hi>
                    </note>
                </table>
                <lb/>
                <p style="text-align:justify;">Poskusi, da bi problem obravnavali tiho in interno,
                    niso uspeli. Prelomnica pa ni bila število samomorov, ampak javno predvajanje
                    filma Maka Sajka <hi rend="italic">Samomorivci, pozor!</hi> leta 1967 v
                    Beogradu. Film je osvetlil problem samomorov mladih v Sloveniji, zgodba pa je
                    odjeknila tako v domačem kot v tujem in izseljenskem časopisju, ki je v
                    naraščajoči stopnji samomorov med mladimi iskalo znake propada socialističnega
                    sistema. </p>
                <figure rend="imageviewer2" xml:id="figure-15" n="15">
                    <graphic url="04-figure-2.jpg"/>
                    <graphic url="04-figure-2-normal.jpg"/>
                    <head><hi rend="bold">Slika 2:</hi> Grozilno pismo domnevnega kluba samomorilcev </head>
                    <head>SI AS 1931, 1416, Hašiš, 110–111.</head>
                </figure>
                <p style="text-align:justify;">Leta 1968 je škandal dobil še dodatno razsežnost: po
                    samomorih Svita Brejca in nekaterih drugih otrok javnih osebnosti se je začelo
                    javno ugibanje o obstoju samomorilskega kluba med študenti v Ljubljani, ki naj
                    bi spodbujal mlade k samomoru. Pristojni na ministrstvu za notranje zadeve so se
                    odločili zadevo poglobljeno raziskati in so začeli preiskavo z imenom <hi
                        rend="italic">Hašiš</hi>, pri kateri je sodelovala tudi SDV. Osrednji del
                    preiskave so bili samomori Aleša Kermaunerja (1946–1966), Borivoja Dedijerja
                    (1945–1966) in Svita Brejca (1947–1968), ki naj bi bili povod za vse druge in so
                    odpirali vprašanje, ali so ti samomori nesmiselna dejanja razvajencev ali
                    racionalne odločitve in kot take kritika družbe. Zlasti Aleš Kermauner je
                    postajal legenda med mlajšo generacijo in po mnenju policijskih preiskovalcev je
                    obstajala realna nevarnost za nastanek mita o »slovenskem Palachu«, kar so
                    želeli na vsak način preprečiti. V strahu pred vplivi Zahoda, javnim mnenjem in
                    podtalnim družbenim vrenjem je oblast uporabljala različna sredstva nadzora nad
                    vpletenimi do konca policijske preiskave leta 1969 in še dlje. </p>
                <p style="text-align:justify;">Preiskava obstoja kluba samomorilcev ni potrdila. Z
                    olajšanjem so ugotovili, da naj bi šlo za propadle in izolirane posameznike, ki
                    jih je socialistična družba, očitno močna in notranje koherentna, že
                    marginalizirala. Razlogi za obravnavane smrti so bili označeni kot zasebni: bili
                    naj bi osamljena dejanja osamljenih mladih ljudi, brez občinstva ali višje
                    resnice. Za režim je bilo vsekakor bolje, da so umirali zaradi občutka osebne
                    poraženosti ali celo zdolgočasenosti kot iz upora ali želje po prevratu
                    družbenega sistema. </p>
                <figure rend="imageviewer3" xml:id="figure-16" n="16">
                    <graphic url="04-figure-3.jpg"/>
                    <graphic url="04-figure-3-normal.jpg"/>
                    <head><hi rend="bold">Slika 3:</hi> Aleš Kermauner, <hi rend="italic">Ste
                            nesrečni?</hi></head>
                    <head><hi rend="italic">Kermauner Aleš: Aleš Kermauner. Ljubljana: Kulturna
                            komisija pri univerzitetnem odboru zveze študentov Jugoslavije,
                            1966.</hi>
                        <hi rend="italic">AS 1931, t. e. 1417, Aleš Kermauner.</hi></head>
                </figure>
                <milestone unit="section" n="***"/>
                <figure rend="imageviewer4" xml:id="Plakat-04">
                    <graphic url="04-plakat.jpg"/>
                    <graphic url="04-plakat-normal.jpg"/>
                </figure>
            </div>
            <div type="part" xml:id="exhibition05">
                <head>Zapisi nekega pogajača …<lb/>Drobci iz delovanja Franceta Kutina v mešanih
                    jugoslovansko-italijanskih mejnih komisijah</head>
                <space/>
                <docAuthor>Dr. Jurij Hadalin</docAuthor>
                <p style="text-align:justify;">Ime France Kutin je v slovenski povojni zgodovini precej neznano. Njegova
                    politična kariera ni zapustila vidnejših sledi: prek funkcij v vojaškem sodstvu
                    je kmalu po vojni prešel na republiško notranje ministrstvo, kasneje je bil
                    sekretar predsednika slovenske skupščine in nato po letu 1963 republiški
                    sekretar za pravosodje in upravo. Politično kariero je zaključil kot svetovalec
                    pri predsedstvu slovenske skupščine. Kot politična figura je ves čas bil v
                    drugem planu, a med letoma 1951 in 1986 je igral pomembno vlogo v večini
                    komisij, ki so poskušale urediti vprašanje dokončne razmejitve ter ohranjanja
                    meje med Jugoslavijo in Italijo.</p>                
                <figure rend="imageviewer2" xml:id="figure-17" n="17">
                    <graphic url="05-figure-1.png"/>
                    <graphic url="05-figure-1-normal.png"/>
                    <head><hi rend="italic">Člani jugoslovansko-italijanske komisije za razmejitev na Sabotinu leta 1954.</hi></head><head>SI
                        PANG, Kutin France (PANG 1159), t. e. 1.</head>
                </figure>
                <p style="text-align:justify;">V komisijah je predstavljal »stališča Izvršnega
                    sveta Socialistične republike Slovenije«, ki jih je povezoval z lokalnimi
                    interesi, a so ta velikokrat bila v nasprotju s stališči zveznih organov. Sodeč
                    po njegovi zapuščini, ki jo je predal Pokrajinskemu arhivu v Novi Gorici, je
                    mejno vprašanje dojemal kot svoje življenjsko delo, a nad njim je bil, kot lahko
                    vidimo iz beležk in krajšega rokopisnega uvoda v načrtovane spomine, tudi
                    razočaran.</p>
                <p style="text-align:justify;">Kaj je zaznamovalo njegovo delo v komisijah? Znanje italijanskega jezika in
                    pravna izobrazba sta sicer bila tisti del, na katerega bi se najverjetneje lahko
                    oprli, a France Kutin – rojen leta 1913 v Kilovčah pri Ilirski Bistrici, z
                    družino pa je od leta 1915 živel v Ljubljani – se je identificiral kot Primorec.
                    »<hi rend="italic">Moja 'predispozicija', s katero sem vstopil v pogajanja za
                        jugoslovansko (slovensko) zapadno mejo po podpisu Mirovne pogodbe z Italijo,
                        je bila okolnost, da sta bila moja mati in oče, pa tudi njuni starši, rojena
                        v Bovcu.«</hi> Drugi pomemben faktor, na katerega opozarja Kutin, pa je
                    dejstvo, da je v komisijah predstavljal kontinuiteto. » <hi rend="italic">Pravo
                        kontinuiteto sem pravzaprav predstavljal samo jaz, zato sem imel večkrat
                        precejšnjo težavo v bitki z poenostavljenim gledanjem in še bolj
                        poenostavljenim znanjem o mejnih vprašanjih z Italijo, zoper katere sem se
                        moral boriti – brez prave podpore in avtoritativnih pooblastil. Saj se je
                        večkrat dogajalo, da so tudi naši vodilni tovariši v Sloveniji nehote
                        nasedali stališčem, ki so se pojavljala z avtoriteto zveznega sekretarja ali
                        celo SIP-a.«</hi></p>
                <p style="text-align:justify;">Ob tem je bil tudi osebno prizadet, ker v osimskem procesu, kjer je naposled
                    prišlo do napredka v pogajanjih, ni sodeloval. »<hi rend="italic">Bil sem član
                        vseh naših delegacij, ki so razpravljale o meji, nisem pa bil v naši
                        delegaciji na sklepnih razgovorih v Osimu, kjer se je 'zapečatila' meja z
                        Italijo …/… Zakaj nisem smel v Osimo in zakaj sem na Strmolu v tajnih
                        predsedniških razgovorih lahko sodeloval le kot »padalec« …/… mi ni in mi je
                        jasno …</hi>«</p>
                <p style="text-align:justify;">Kje je bila srž njegovega delovanja? Po letu 1956 je bila večina sektorjev na
                    jugoslovansko-italijanski meji razmejena. Odprti sta ostali razmejitev grebena
                    na Kolovratu in »vprašanje Sabotina«, kjer je bil načeloma dogovorjen predlog
                    koridorja čez italijansko ozemlje, ki bi povezal Goriška brda z Novo Gorico.
                    Vprašanje je slovenska stran dojemala kot kulturno-ekonomsko in je predvidevala
                    popuščanje na Kolovratu za ureditev sabotinskega problema, kar je leta 1955 s
                    parafo potrdil tudi predsednik Tito.</p>                
                <figure rend="imageviewer3" xml:id="figure-18" n="18">
                    <graphic url="05-figure-2-3.png"/>
                    <graphic url="05-figure-2-3-normal.png"/>
                    <head><hi rend="italic">Prepis telefonskega pogovora ob preverjanju stališč predsednika Tita o
                        problematiki razmejitve na Sabotinu in Kolovratu.
                        </hi></head><head>SI PANG Kutin France (PANG
                        1159), t. e. 4</head>
                </figure>
                <figure rend="imageviewer1" xml:id="figure-19" n="19">
                    <graphic url="05-figure-4.png"/>
                    <graphic url="05-figure-4-normal.png"/>
                    <head><hi rend="italic">Glasen protest žensk iz Brega: V prisotnosti mejne komisije demonstrirajo proti
                        jugoslovanskim predstavnikom – Želimo se vrniti v svojo domovino. Messagero
                        Veneto, 17. 11. 1963, št. 273.</hi></head><head>SI PANG Kutin France (PANG 1159), t. e. 9</head>
                </figure>
                <figure rend="imageviewer3" xml:id="figure-20" n="20">
                    <graphic url="05-figure-5.png"/>
                    <graphic url="05-figure-5-normal.png"/>
                    <head><hi rend="italic">Osnutek načrtovanih spominov Franceta Kutina. </hi>
                        <hi rend="italic">Zapisi nekega pogajača …</hi><lb/>
                        <hi rend="italic">Pogajačevi zapisi</hi>.<lb/>
                        <hi rend="italic">Pogajačevi spomini</hi>.<lb/>
                        <hi rend="italic">»Nikdar nisem v življenju gojil ambicije za zgodovinopisje ali spominkarstvo,
                            vedno pa so mi bile pri srcu kratke 'pro memoriae'.«</hi><lb/></head>
                        <head>SI PANG Kutin France (PANG 1159), t. e. 8</head>
                </figure>
                <p style="text-align:justify;">A v trenutku, ko je prišlo do premikov v
                    pogajanjih, jih je zvezni sekretariat za zunanje zadeve takoj prekinil.
                    Generalštab JLA je namreč zahteval, da v imenu suverenosti in vojaške varnosti
                    oba grebena ostaneta pod popolno jugoslovansko kontrolo in Kolovrat postane
                    prednostno vprašanje. To sta vehementno zahtevala general Bogdan Oreščanin in
                    polkovnik Franjo Tuđman. Bila sta proti koridorju, ki sta ga identificirala kot
                    varnostno grožnjo, na plan je prišel celo načrt o vrtanju predora do Brd.</p>
                <p style="text-align:justify;">Na te trditve je slovenska stran ostro reagirala, in kot je Kutin zapisal, je
                    bilo treba pri pogajanjih gledati tudi kakšen korak naprej, saj je bilo
                    prebivalstvo Goriških brd zaradi odrezanosti frustrirano, kar je pripeljalo do
                    tega, da je nekaj prebivalcev vasi Breg konec leta 1963 mešano komisijo
                    pričakalo z zahtevami po priključitvi kraja k Italiji.</p>
                <p style="text-align:justify;">Osimski sporazumi so večino teh težav rešili, a ne sistemskega problema –
                    neupoštevanja republiških in lokalnih interesov pri dokončni razmejitvi in redne
                    kolizije z zahtevami zveznih organov. Kutin je bil ponovno imenovan kot
                    zastopnik slovenskih interesov in je pri delu doživljal velike frustracije, zato
                    je članici slovenskega vodstva Vidi Tomšič že leta 1977 ponudil svoj odstop.
                    Pritoževal se je, da je v komisiji izoliran in » <hi rend="italic">od našega
                        sekretariata ves čas ni nobenega glasu, nič me ne obveščajo in ničesar od
                        mene ne zahtevajo</hi>«.</p>
                <p style="text-align:justify;">Frustracije so izhajale tudi iz jezikovnih vprašanj. Kljub določilom osimskih
                    sporazumov, ki so predvidevali uporabo slovenskega jezika kot delovnega jezika
                    na jugoslovanske strani komisije, je bila slovenščina v uporabi le v diplomatski
                    komisiji, v komisiji za zaznamovanje in obnovo meje, ki je bila bolj tehnične
                    narave, pa so uporabo slovenskega jezika zavračali kot pretirano kompliciranje.
                    Leta 1980 je bila podpisana konvencija o vzdrževanju meje, kjer je bila
                    slovenska stran kljub večjemu številu vsebinskih pripomb in zahtevi, da se ta
                    sestavi in podpiše v slovenščini, popolnoma ignorirana. Frustracijam Franceta
                    Kutina se je uspelo dokončno povezati tudi z republiškim svetom za mednarodne
                    odnose. Predsednik komisije za mednarodne odnose slovenskega izvršnega sveta
                    Marjan Osolnik je tako v Beograd glasno protestiral, da so za dokument, ki ureja
                    kopensko mejo SFRJ, »<hi rend="italic">ki je v celoti hkrati meja SR Slovenije
                        in ki poteka na območju, kjer z obeh strani živi slovenski živelj,
                        insistirali na tem, da naj bodo vsi uradni dokumenti komisije izdelani v
                        slovenskem jeziku …/… Iz istih razlogov smo tedaj zahtevali in dosegli
                        vključenost SR Slovenije (F. Kutina) v delo diplomatske komisije za
                        obeleževanje meje …/… Čudi me tudi, da je ambasador Drdnić podpisal takšno
                        konvencijo v Novi Gorici brez konsultacij s SRS in brez prisotnosti
                        predstavnikov republike, za katere mejo in suverenost gre …«</hi></p>
                <p style="text-align:justify;">Kljub pomislekom in bolezni je France Kutin tudi po upokojitvi sodeloval v delu
                    komisij, ki so bile po letu 1980 precej manj dejavne, vprašanja pa manj pereča.
                    V njih je zapustil pomemben pečat, a je njegova vloga danes skorajda nepoznana.
                    Večinoma birokratsko in zelo tehnično delo komisij je namreč potekalo v
                    zakulisju in izven polja širšega javnega zanimanja.</p>                
                <milestone unit="section" n="***"/>
                <figure rend="imageviewer4" xml:id="Plakat-05">
                    <graphic url="05-plakat.png"/>
                    <graphic url="05-plakat-normal.png"/>
                </figure>
            </div>
        </body>
    </text>
</TEI>
